Projenin Amacı
Bu projenin amacı, epilepsi hastalarının sağlık takibini kolaylaştırmak ve doktor-hasta iletişimini dijital ortamda güvenli ve etkili bir şekilde sağlamak için mobil tabanlı bir uygulama geliştirmektir.

Uygulama ile hastalar; nöbet geçmişlerini kayıt altına alabilir, doktor bilgilerini görüntüleyebilir, randevu talebinde bulunabilir ve kayıtlı sağlık verilerini kontrol edebilirler. Aynı zamanda doktorlar da kendilerine bağlı hastaların verilerine erişebilir, randevu taleplerini yönetebilir ve kritik nöbetleri takip edebilir.

Bu sayede hem hastaların sağlık süreçleri daha düzenli ve bilinçli şekilde yönetilebilmekte, hem de doktorların hasta takibi daha verimli hale gelmektedir. Proje, epilepsi hastalarının yaşam kalitesini artırmayı, sağlık hizmetlerine erişimi kolaylaştırmayı ve düzenli veri takibi ile doğru tedavi süreçlerini desteklemeyi hedeflemektedir.
